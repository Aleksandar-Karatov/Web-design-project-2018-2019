<!DOCTYPE html>
<html lang="en">
<head>
	<title>Софийски фестивал на науката стартира днес</title>
	<meta charset='utf-8'>
	<link rel="stylesheet" type="text/css" href="science-fest.css">
</head>
<body>
	<h1 id="TT-title" >Tues Today</h1>
	<ul id="top-menu">
		<li class="top-menu">
			<a class = "top-links" href="./about.html">За нас</a>
		</li>
		<li class="top-menu" >
			<a href="./Main_Site.html"> <img id="logo" onmouseenter="hoverIn()" onmouseleave="hoverOut()" src="./elsys_logo.png" alt="ELSYS"></a>
		</li>
		<li class="top-menu">
			<a class = "top-links" href="./contacts.html">Контакти</a>
		</li>
	</ul>
	<p id="title" class="zoom">Hack TUES 365</p>
	<p id="date">Дата на публикуване : 9 май, 2019 15:30</p>
	<p class="info">На територията на София Тех Парк днес стартира деветото издание на Софийския фестивал на науката. Събитието се организира от Британския съвет в България и е под патронажа на Министерството на образованието и науката. От своя страна пък Столична община подкрепя събитието.<br><br>Събитието бе водено от директора на Британския съвет Любов Костова, а сред участващите в официалната част по откриването бяха зам.-министъра на образованието Карина Ангелиева, зам.-кмета на София доц. д-р Тодор Чобанов, посланикът на Великобритания Ема Хопкинс, представителят на домакините от София Тех Парк Тодор Младенов, който е изпълнителен директор на „София Тех Парк“ АД и Огнян Златев, ръководител на представителството на Европейската комисия в България.<br><br>Фестивалът бе подгрян от няколко опита на химик пред погледа на любопитни деца, дошли да се потопят в дълбините на науката, а изборът на химика не е случаен, тъй като утре на 10-ти май химиците празнуват своя професионален празник. Облеченият в бяла престилка човек на науката, демонстрира дали и как горят захарта и стоманата, както и още няколко опита.</p>
	<img class="science-fest-img" src="science_fest_chemistry1.jpg" alt="science-fest_chem1">
	<img class="science-fest-img" src="science_fest_chemistry2.jpg" alt="science-fest_chem2">
	<p class="info" id="text2">За значимостта на Софийския фестивал на науката за столицата говори зам.-кмета доц. д-р Тодор Чобанов: "Фестивалът е изключително важен, защото София е главният образователен и научен център в България, с десетки висши учебни заведения, с повечето от институтите на БАН. През тази година празнувахме 140 години от издигането на София и утвърждаването ѝ за столица на България, както и 150 години имаме от създаването на БАН, София и науката са неразривно свързани. В този смисъл фестивалът е израз на дълбокото разбиране на нашата общност за необходимостта интересът към науката да бъде насърчаван, защото учен се става, както благодарение на вроденото любопитство и таланта, но и на усилията на образователната система. Именно затова тук хиляди деца ще имат възможност да се докоснат до над 70 работилници, в рамките на които ще им бъдат представени различни научни дисциплини и се надяваме част от младите софиянци да придобият траен интерес към научните занимания и един да се превърнат в хората, които ще променят живота към по-добро".<br><br>Фестивалът ще продължи от днес до неделя, като организиращите го от Британския съвет и домакините от София Тех Парк са осигурили чудесната възможност да бъде посетен от колкото се може повече хора с това, че Софийският фестивал на науката ще очаква своите гости от 10:00 до 21:30 всеки ден от днес до неделя. <a id="source" href="https://fakti.bg/technozone/379517-sofiiskiat-festival-na-naukata-startira-dnes-vida-fakti-snimki">Източник.</a></p>
</body>
</html>