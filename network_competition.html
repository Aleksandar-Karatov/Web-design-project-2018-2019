<!DOCTYPE html>
<html lang="en">
<head>
	<title>XV национално състезание по компютърни мрежи за ученици</title>
	<meta charset='utf-8'>
	<link rel="stylesheet" type="text/css" href="network_competition.css">
</head>
<body>
	<h1 id="TT-title" >Tues Today</h1>
	<ul id="top-menu">
		<li class="top-menu">
			<a class = "top-links" href="./about.html">За нас</a>
		</li>
		<li class="top-menu" >
			<a href="./Main_Site.html"> <img id="logo" onmouseenter="hoverIn()" onmouseleave="hoverOut()" src="./elsys_logo.png" alt="ELSYS"></a>
		</li>
		<li class="top-menu">
			<a class = "top-links" href="./contacts.html">Контакти</a>
		</li>
	</ul>
	<p id="title" >Hack TUES 365</p>
	<p id="date">Дата на публикуване : 15 април, 2019 12:22</p>
	<p class="info">На 13 и 14 април 2019 г. се проведе XV национално състезание по компютърни мрежи за ученици. Организатори на събитието са Министерството на образованието и науката, Факултетът по математика и информатика на Софийския университет „Св. Климент Охридски” и “Сиско академията” към Алма матер. <br><br>Тази година в състезанието взеха участие близо 80 ученици от цялата страна, които се събраха във Факултета по математика и информатика на Софийския университет, за да премерят сили в двата кръга на състезанието - теоретичен тест за всички ученици и практически казус със софтуерен симулатор във виртуална компютърна мрежа.За подготовката на тестовите задачи преподавателите от Факултета по математика и информатика на Алма матер ползват материали от световно признатата програма “Сиско мрежова академия”.<br><br>Церемонията по награждаването се проведе в Националния център за подготовка на ученици за олимпиади към МОН, предлагащ отлични условия за подобни събития.Председателят на журито проф. Красен Стефанов от Алма матер представи официалните гости на събитието – заместник-ректорът на Софийския университет доц. Елиза Стефанова, деканът на Факултета по математика и информатика доц. Първан Първанов и главният експерт от Министерството на образованието и науката г-жа Силвия Кънчева.</p>
	<img class="netwcompimg" id="transit" src="netwcompetition.jpg" alt="competition_image1">
	<p id="desc">Учениците от ТУЕС, разбиват конкуренцията, както винаги.</p>
	<p class="info" id="second">Доц. д-р Първан Първанов приветства всички и посочи, че това е една специфична област, която ще има все по-голямо значение и важност в бъдеще. Той изрази готовността на Факултета по математика и информатика да посрещне победителите и да им помогне в тяхното бъдещо образование в областта на ИКТ. Доц. Първанов пожела успехи на всички, които искат да се реализират в тази област.<br><br>Доц. д-р Елиза Стефанова посочи, че когато са били полагани основите на състезанието, г-жа Силвия Кънчева е оказала голяма помощ и подкрепа. Тя се обърна към състезателите с думите, че се чувства една от тях, тъй като продължава да обучава студенти по специалността „Компютърни мрежи“. Доц. Стефанова благодари на младите хора, които участват и са се захванали с нещо толкова динамично и променящо се и показват, че с много труд и постоянство могат да станат най-добрите. Заместник-ректорът отбеляза, че трудът на мрежовия администратор не се вижда, когато мрежата работи добре и им пожела да станат точно такива професионалисти и да се реализират така, както желаят. </p>\
	<img class="netwcompimg" src="ninov.jpg" alt="competition_image3">
	<p class="info">Държавният експерт в Министерството на образованието и науката Силвия Кънчева поздрави финалистите от името на основния организатор Министерството на образованието и науката с иновативното съревнование, в което са победители, като пожела на всички да останат в България и да работят за промените в държавата. Тя изрази надеждата си в бъдеще в състезанието да се включат още ученици.<br><br>Проф. Красен Стефанов обяви призьорите. Победител в състезанието тази година е Алберт Стефанов от Националната природо-математическата гимназия „Акад. Л. Чакалов“. На второ и трето място се класираха съответно Мариян Захариев и Калоян Нинов от Технологично училище електронни системи към Техническия университет, чийто отбор спечели 15 призови места и награди.<br><br>Директорът на Технологичното училище електронни системи към Техническия университет доц. д-р Стела Стефанова бе изключително щастлива от успехите на нейните възпитаници, които за поредна година доказаха, че са подготвени отлично не само за състезанието, но и за старт в кариерата в областта на ИКТ.
	</p>
	<img class="netwcompimg" src="theteam.jpg" alt="competition_image2">
	<p class="info" id="last">Дванадесетокласниците, чийто резултат от теста и практическия казус на състезанието, приравнен към шестобалната система, е отличен от 5.50 до 6.00, получават правото да се обучават във Факултета по математика и информатика на Софийския университет „Св. Климент Охридски”, а оценката им се признава за резултат от кандидатстудентски изпит по специалността. <br><br>Част от спонсорите на състезанието – Телелинк и TelebidPro, представиха опита си от работата в тази динамична сфера, като предупредиха учениците, че за да бъдат истински професионалисти, ще трябва да учат и да се развиват постоянно. <a href="https://www.uni-sofia.bg/index.php/novini/novini_i_s_bitiya/xv_nacionalno_s_stezanie_po_kompyut_rni_mrezhi_za_uchenici"> Източници.</a></p>
</body>
</html>